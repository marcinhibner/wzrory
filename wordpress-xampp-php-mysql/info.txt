INSTALACJA WORDPRESSa:
Aby zainstalować WordPressa potrzebny jest serwer obsługujący PHP oraz MySQL. Należy zainstalować serwer na komputerze, aby używać WordPressa lokalnie.

XAMPP to najpopularniejszym darmowy pakiet serwera WWW dla PHP. 
Jest to pakiet zawierajacy serwer Apache, bazę danych MySQL oraz interpreter języków PHP i Perl.

1 Instalujemy XAMPP i uruchamiamy przyciskami start PHP i MYSQL.

Po włączeniu Apache i MySQL możemy sprawdzić czy wszystko działa prawidłowo klikając w przycisk Admin przy module Apache lub przechodząc w przeglądarce pod adres: http://localhost

TWORZENIE LOKALNEJ BAZY DANYCH:
Do zainstalowania WordPressa potrzebna będzie baza danych MySQL.  
W pakiecie XAMPP nową bazę danych tworzy się za pomocą narzędzia phpMyAdmin. 

2 Aby otworzyć phpMyAdmin należy kliknąć przycisk Admin‚ przy module MySQL lub wpisując w przeglądarce adres:  http://localhost/phpmyadmin/ 

3 klikamy w Bazy danych i tworzymy nowa baze.

4 Po jej utworzeniu na gorze przechodzimy do Uprawnienia i dodajemy uzytkownika nadajac mu pelne uprawnienia.

5 Pobieramy WordPressa. 
Pakiet instalacyjny można pobrać z https://pl.wordpress.org/ 
Po pobraniu należy go rozpakować. 
Następnie przechodzimy do katalogu C:\xampp\htdocs. Należy stworzyć w nim nowy katalog, np. C:\xampp\htdocs\wpexample i skopiować bezpośrednio do niego wszystkie pliki instalacyjne WordPressa.

6 Za pomocą przeglądarki internetowej przechodzimy do katalogu zawierającego pliki instalacyjne WordPressa (http://localhost/wpexample/) co spowoduje pojawienie się panelu instalacyjnego.

7 Rozpoczynamy instalacje, wypelniamy wszystkie pola i klikamy wyslij. Uzupelniamy reszte pol i instalujemy.

8 Po instalacji widzimy panel logowania.
Strona jest dostępna pod adresem http://localhost/wpexample/, a panel WordPressa http://localhost/wpexample/wp-admin/ 





PRACA Z WORDPRESSem:

MOTYWY W WORDPRESSie:
WordPress posiada wiele darmowych jak i płatnych motywów. Można również stworzyć własny motyw i z niego korzystać. Domyślnie WordPress w czasie instalacji instaluje 3 motywy. 
Zarządzać motywami (zmieniać, usuwać, instalować nowe) w WordPressie można w zakładce Wyglad > Motywy.


WTYCZKI W WORDPRESSie:
Zarządzać wtyczkami (usuwać, instalować nowe, włączać/wyłączać) w Wordpressie można w zakładce Wtyczki. 
Można korzystać z darmowych i płatnych wtyczek. Domyślnie WordPress po instalacji posiada dwie wtyczki: 
•  Akismet – wtyczka do wyłapywania spamu w komentarzach. 
•  Hello Dolly – po włączeniu tej wtyczki, w prawym górnym rogu każdego ekranu kokpitu będzie wyświetlany losowy wers Hello, Dolly. 

Po zainstalowaniu wtyczki trzeba włączyć – domyślnie wtyczki po instalacji są wyłączone. 

Instalacja wtyczek do WordPressa jest możliwa na dwa sposoby: 
1.  Przez panel admina 
•  Wejdź na stronę z listą wtyczek. 
•  Kliknij link Dodaj nową. 
•  Wybierz Wyślij wtyczkę na serwer (wybierz plik wtyczki z dysku – musi to być plik zip – nie rozpakowuj wcześniej pliku zip) lub wyszukaj wtyczki w repozytorium WordPressa. 
•  Po poprawnej instalacji aktywuj wtyczkę. 

2.  Ręczna instalacja na serwerze 
•  Ściągnij i rozpakuj plik z wtyczką. 
•  Wgraj cały katalog wtyczki do katalogu /wp-content/plugins/ na serwerze. 
•  Aktywuj wtyczkę w menu Wtyczki w panelu administracyjnym WordPressa. 


TWORZENIE WPISOW:
WordPress jest platformą blogową co oznacza, że w łatwy sposób można za jego pomocą prowadzić bloga, zarządzać wpisami (usuwać, edytować, publikować).  
Aby zobaczyć wszystkie utworzone wpisy należy przejść do zakładki Wpisy.

Aby dodać nowy wpis, należy przejść do zakładki Wpisy > Dodaj nowy. 
 
W formularzu dodawania wpisu należy podać tytuł, a następnie uzupełnić treść. Można dodać obraz wyróżniający, który wyświetli się wraz z postem oraz kategorie wpisu i tagi. Można także wybrać format wpisu (zależnych od zdefiniowanych w motywie). 
 
Po zakończeniu edycji należy kliknąć Opublikuj, co spowoduje zapisanie pracy i umieszczenie wpisu w serwisie.  
 
Panel zawierający przycisk Opublikuj ma też kilka innych funkcji. Edytując datę publikacji, można zaplanować publikację nowego wpisu. W każdym momencie pracy z nową treścią można skorzystać z funkcji podglądu zmian oraz zapisu szkicu. 


TWORZENIE STRON:
Drugim podstawowym typem treści WordPressa są strony.  
Za ich pomocą publikowane są stałe elementy serwisu, takie jak Kontakt czy O nas.  
 
Strony różnią się od wpisów rodzajem przechowywanych treści. Często posiadają znacznie bardziej rozbudowaną strukturę, a ich zawartość raczej się nie zmienia. 
 
Aby zobaczyć wszystkie utworzone strony należy przejść do zakładki Strony. W zakładce Strony można dodać zarówno nową stronę, jak i dokonać edycji tych już obecnych w serwisie.  

Tworzenie nowej strony odbywa się w taki sam sposób, jak tworzenie wpisów. 
 
W przeciwieństwie do wpisów strony dają możliwość edycji hierarchii oraz wybór szablonu strony.  
 
Wiele motywów udostępnia kilka widoków, za pomocą których można prezentować treści. 
 
Często motywy dostarczają osobne widoki przygotowane dla strony głównej lub kontaktowej, które zawierają odpowiednie dla stron o tych funkcjach bloki oraz układ. 


STATYCZNA STRONA GLOWNA:
WordPress od początku był pomyślany jako system blogowy, a więc w domyślnej konfiguracji po wejściu na stronę wyświetlana jest lista blogowych wpisów.  
 
Aby po wejściu na stronę WordPress użytkownicy zobaczyli statyczną stronę, a nie chronologiczną listę wpisów, należy wprowadzić kilka zmian w konfiguracji.  
1.  Utwórz stronę, która ma być wyświetlana po wejściu na stronę WWW oraz stronę dla wpisów np. Blog – jeśli też chcesz prowadzić bloga. 
2.  Przejdź do zakładki Ustawienia > Ustawienia czytania.  
•  W pozycji Strona główna wyświetla kliknij opcję statyczną stronę. 
•  Wskaż jako Stronę główną – utworzoną wcześniej stronę, a jako Stronę z wpisami – stronę przeznaczoną dla wpisów. 
•  Kliknij Zapisz zmiany. 

Teraz po wejściu na stronę WWW użytkownik zobaczy wybraną stronę, a na osobnej stronie będzie mógł przeglądnąć wpisy. 

Aby umożliwić łatwiejsze poruszanie się użytkownikowi po stronie można stworzyć menu nawigacyjne z wybranymi stronami (zakładka Wygląd > Menu). 





PRACA Z PLIKAMI:

STRUKTURA PLIKOW:
WordPress posiada wiele plików i katalogów. Nie powinno się zmieniać plików WordPress Core.  
 
Plik, które można edytować to: 
•  pliki w głównym katalogu: wp-config.php oraz .htaccess 
•  pliki katalogu wp-content 

-wp-config.php jest to jeden z najważniejszych plików.  
Zawiera bazowe szczegóły konfiguracji witryny, takie jak dane do połączenia z bazą danych. 
Plik tworzony jest automatycznie przy instalacji WordPressa na podstawie wprowadzonych danych.  

-W katalogu wp-content znajdują się pliki wtyczek, tłumaczeń, motywów oraz mediów czyli wszystko to na co administrator witryny ma wpływ. 
Najważniejszymi plikami dla administratora witryny są pliki dotyczące motywów.  
Służą one do dostosowania motywu do potrzeb witryny. 

-Struktura drzewa katalogów w motywie WP wygląda następująco: 
-site_root (www)
   -wp-content
      -themes (katalog w ktorym sa motywy)
          -nazwa_motywu (katalog z plikami motywu)
              -style.css (wymagany plik motywu)
              -index.php (opcjonalny plik motywu)
              
-style.css – to najważniejszy, i jako jedyny wymagany plik w motywie. To w nim znajduje się nagłówek informujący WordPress o nazwie, wersji i autorze motywu. Znajdują się w nim również wszystkie reguły definiujące wygląd strony. 

-index.php –  jest drugim bardzo ważnym plikiem. Właściwie, mając odpowiednio napisaną strukturę strony w tym pliku, i gotowy arkusz stylów (style.css) wystarczy, aby nazwać go gotowym motywem WP.  Odpowiada za wyświetlanie wpisów na blogu. 
 
W parze z index.php idzie plik 
-single.php, który odpowiada za wyświetalnie pojedynczego wpisu.  
Jeżeli w motywie nie ma pliku single.php to do wyświetlania pojedynczego wpisu wykorzystywany jest index.php 


Każdy motyw WP można podzielić na następujące bloki logiczne: 
-Header (header.php) – zawsze tutaj powinno znaleźć się wszystko od tagu <html>, cała sekcja <head>, aż do początku sekcji <body>.  
Zwykle umieszcza się tutaj jeszcze górne logo oraz nawigację.  
Aby wczytać header.php np. do pliku index.php należy użyć funkcji get_header(). 

-Content (index.php, single.php, page.php, category.php, author.php, search.php, itd. ) – w tym bloku, umieszcza się pętlę wyświetlającą wpisy, główną treść witryny.   
W tym plikach umieszcza się instrukcje dołączające pozostałe składowe motywu (header, sidebar, footer). 

-Footer (footer.php) – stopka, czyli praktycznie wszystko to, co znajduje się na dole witryny – informacje o prawach autorskich, rok założenia strony, rzadziej dolne menu nawigacyjne, dolne widgety. 
Aby wczytać footer.php należy użyć funkcji get_footer(). 

-Sidebar (sidebar.php) – Jak nazwa wskazuje, umieszcza się w nim wszystko to, co ma znaleźć się w kolumnie np. z widgetami, jakimś menu nawigacyjnym. 
Aby wczytać sidebar.php należy użyć funkcji get_sidebar(). 

